---
layout: post
title: Виставка ЛЮБОВ ДО ЖИТТЯ КРІЗЬ ВІЙНУ в Гронінгені
date: 2022-06-07
categories: [events]
tags: [Groningen, exhibition]
post_image: "/assets/img/events/2022-06-07-exhibition-groningen.webp"
---

Виставка відбудеться з 09 червня по 07 липня 2022 року в LOCATIE FORUM VINKHUIZEN, Siersteenlaan 480\6, 9343 EZ, GRONINGEN.

У виставці беруть участь українські художники та фотографи, які зараз знаходяться за межами України. Назва виставки – «Любов до життя крізь війну» –  дуже точно зображає їх настрої та почуття.

Передані через емоції та рефлексії витвори мистецтва показують настрої й душу українського народу. Художник, де б він не знаходився, завжди відчуває зв'язок зі своєю країною, особливо коли вона перебуває в небезпеці. Його зброя – мирна, але глибоко діє – це олівець, кисть чи об'єктив, його вмілі, творчі руки. Його роботи – це унікальна можливість побачити те, що відбувається, очима не тільки самого художника, а й народу, країни, які він репрезентує і яким присвячує свої роботи.

**Мета виставки**: презентувати свої роботи мешканцям та гостям Гронінгена і зібрати кошти на користь України. Частина коштів від проданих робіт буде направлена ​​на підтримку України.

Беріть участь у благодійному аукціоні, який проходитиме протягом усієї виставки! Ставайте володарем витвору мистецтва та робіть свій внесок у справу якнайшвидшого завершення війни в Україні та встановлення довгоочікуваного миру в Європі.

**Відкриття:** 09 червня о 16-00.

**Період проведення виставки:** з 09 червня по 07 липня 2022 року.
**Години відвідування:** Понеділок – П’ятниця з 8:30 до 17:30 (окрім святкових днів).

**Адреса:** LOCATIE FORUM VINKHUIZEN, Siersteenlaan 480\6, 9343 EZ, GRONINGEN

**Вхід вільний.**

Діліться подією на своїх сторінках та запрошуйте друзів!

Подія на Facebook: [https://fb.me/e/2rG9kndMG](https://fb.me/e/2rG9kndMG)
